---
title: VD till Variant Linköping
h1_title: VD till Variant Linköping
slug: vd-till-linkoping
contact_emails: david.dinka@variant.se
meta_title: 🚀 VD till Variant Linköping
meta_description: Vi söker dig som vill revolutionera Linköping – tillsammans med andra och tillsammans med oss!
meta_image: https://www.variant.se/images/og-vd-min.jpg
---


## 🌱  Vill du vara med bygga Variant?
Vi vill skapa en företagskultur där medarbetarna kan utvecklas och använda sin fulla potential genom tillit och öppenhet. En kultur där vi är generösa mot varandra, delar med oss och lär oss tillsammans. Vi strävar efter att vara ett gott exempel och samtidigt vara ödmjuka nog att lära av andra.

## 🔧 Vem letar vi efter?
Vi söker en operativ och inspirerande VD som kan ta Variant Linköping från att vara ett mindre team på 6-7 personer till ett starkt och mångsidigt konsultföretag med över 30 medarbetare inom både design och utveckling. Du blir ansvarig för att bygga upp företaget, skapa nya affärer och leda organisationen med glädje, transparens och energi.

Variant värdesätter öppenhet och samarbete, och som VD förväntas du vara en kulturbyggare som både internt och externt förvaltar våra värderingar. Du är en person som trivs med att arbeta nära kunderna, både genom att skapa relationer och leverera i uppdrag. Samtidigt är du skicklig på att bygga nätverk och att identifiera nya affärsmöjligheter i Linköping och Östergötland.

Därför tror vi att du:

- Har erfarenhet av att sälja konsulttjänster och ett starkt nätverk i regionen.
- Är en god ledare som motiverar och utvecklar andra.
- Har arbetat nära kunder och förstår deras behov, gärna genom erfarenhet av uppdrag i konsultbranschen.

Som VD på Variant Linköping blir du en del av en större Variant-familj med kontor i Norge och Sverige. Vi tror på tillitsbaserat ledarskap och en horisontellt skalad organisation, där varje kontor har sin egen unika identitet men delar samma värderingar. Vill du vara med och skapa något som verkligen gör skillnad? 



## 🏢  Ansvar
Du kommer att bli en del av ledningsgruppen på Variant Sverige, och genom detta vara med och forma företagets inriktning och kultur. Du kommer vara ansvarig för tjänsteutveckling, rekrytering och att bygga starka relationer med våra kunder i regionen. Vi vill att våra chefer förstår behoven hos både sina egna konsultkollegor och våra kunder, därför lägger våra chefer en stor del av sin tid som konsult på egna kunduppdrag.

## 🌟 Lön och ersättningar 
Vi vill vara så öppna som möjligt i allt vi gör, det gäller även våra olika incitament. I vår handbok (handbook.variant.se) delar vi med oss vad vi erbjuder våra anställda. Vi må vara i en uppstart, men ersättningen är marknadsmässig med möjlighet att köpa in sig tidigt i ett bolag som vi verkligen tror kommer ha en god värdeutveckling över tid.

Vi är ambitiösa och söker dig som vill vara ambitiös tillsammans med oss! Har du mycket snack – och mycket verkstad, då är du den vi söker!

Vill du veta mer? Börja med att söka tjänsten och kolla sedan in vår öppna [Handbok](https://handbook.variant.se)!
