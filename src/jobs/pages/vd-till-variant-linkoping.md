---
title: VD till Variant Linköping
h1_title: VD till Variant Linköping
slug: vd-till-linkoping
contact_emails: david.dinka@variant.se
meta_title: 🚀 VD till Variant Linköping
meta_description: Vi söker dig som vill revolutionera Linköping – tillsammans med andra och tillsammans med oss!
meta_image: https://www.variant.se/images/og-vd-min.jpg
---


## 🌱  Vill du leda och utveckla Variant Linköping?
Vi söker en operativ och målinriktad VD som vill ta Variant Linköping till nästa nivå. Din främsta uppgift blir att bygga och leda ett starkt konsultföretag – från ett mindre team på 6–7 personer till en verksamhet med över 30 medarbetare inom både design och utveckling. Med fokus på att använda ditt nätverk i regionen kommer du att skapa nya affärsmöjligheter och matcha rätt konsulter med rätt kunder.

Som VD hos oss behöver du växla mellan att se de stora strategiska riktningarna och att vara detaljorienterad nog för att skapa konkreta affärsförslag. Du är skicklig på att bygga relationer – både med kunder och ditt team – och trivs med att kombinera ledarskap med ett operativt ansvar i egna uppdrag.

##  🔧 Vad vi söker hos dig:
- Du har erfarenhet av att sälja konsulttjänster och har ett starkt nätverk i Linköping och Östergötland.
- Du har förmågan att se affärsmöjligheter och skapa långsiktiga kundrelationer.
- Du är en god ledare som motiverar och utvecklar andra, med ett öga för att skapa matchningar mellan konsult och kund.

## 🕵🏼‍♂️ Varför Variant?
Variant är ett värderingsstyrt bolag som värdesätter samarbete, transparens och tillit. Som VD i Linköping blir du en del av ledningsgruppen för Variant Sverige, med inflytande på företagets inriktning och kultur. Vi tror på tillitsbaserat ledarskap och att varje kontor ska ha sin egen unika identitet, samtidigt som vi delar samma värderingar.

## 🏢 Ditt ansvar:

- Skapa och utveckla starka kundrelationer i regionen.
- Driva tjänsteutveckling och leda rekrytering av nya medarbetare.
- Bidra operativt genom egna kunduppdrag och säkerställa att teamets kompetenser matchar kundernas behov.
- På Variant tror vi inte på stjärnor som lyser ensamstående – vi bygger framgång tillsammans. Om du vill skapa något som verkligen gör skillnad och har hjärtat för både affärer och människor, vill vi gärna höra från dig!

## 🌟 Lön och ersättningar 
Vi vill vara så öppna som möjligt i allt vi gör, det gäller även våra olika incitament. I vår handbok (handbook.variant.se) delar vi med oss vad vi erbjuder våra anställda. Vi må vara i en uppstart, men ersättningen är marknadsmässig med möjlighet att köpa in sig tidigt i ett bolag som vi verkligen tror kommer ha en god värdeutveckling över tid.

Vi är ambitiösa och söker dig som vill vara ambitiös tillsammans med oss! Har du mycket snack – och mycket verkstad, då är du den vi söker!

Vill du veta mer? Börja med att söka tjänsten och kolla sedan in vår öppna [Handbok](https://handbook.variant.se)!
