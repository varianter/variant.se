---
title: UX Designer i Stockholm och Göteborg
h1_title: UX Designer i Stockholm och Göteborg
slug: ux-designer-stockholm
contact_emails: sara.doltz@variant.se
meta_title: Vi söker UX Designer till Variant 
meta_description: Vi söker dig som vill revolutionera Sverige – tillsammans med andra och tillsammans med oss!
meta_image: https://www.variant.se/images/ux-designer-meta.jpg
---

Välkommen till Variant. Vi är ett konsultföretag som lever för transperens, gillar människor med stor nyfikenhet och som prioriterar generositet. Vi vill arbeta med organisationer där teknik och design tillsammans skapar starka, hållbara lösningar. Vi erbjuder mer än schyssta villkor, bra lön samt möjlighet att arbeta på häftiga uppdrag tillsammans med engagerade kollegor. Vi tar transparensen till nya höjder, för vi tror att öppenhet inte kan skada. Tvärt om, skapar det samhörighet.

Vi står i startgroparna för att dra igång Variant Sverige. Vi letar efter dig som vill jobba som konsult, bygga upp kultur och bidra i vår uppstartsfas. Du får gärna ha arbetat som konsult innan, men det är inget krav. Däremot så tror vi att du säkert har något som du brinner lite extra för i hantverket. Du kanske gillar att skapa robusta designsystem. Eller är du en strategisk trickster som ser saker på ett nytt, brett och långtgående sätt. Kanske är du den designer som putsar tills pixlarna tills de är 👌🏻, eller älskar du research mer än allt annat?

## Vem letar vi efter?

Variant är summan av människorna som jobbar här, ju mer olika vi är – desto bättre! Det är nämligen det som sätter grunden för vad vi kan bli. Här kommer tankar om vem vi letar efter:

- En designförespråkare med förmåga att skapa en helhet mellan nya och befintliga tjänster/produkter.
- Jobbat minst fyra år som UX designer
- Erfarenhet av flera olika researchmetoder
- Gillar att förbättra användarupplevelsen av befintliga produkter, genom att arbeta med flöde och användargränssnitt.
- Kan omsätta insikter från research till god digital design.
- Skapa bra och inkluderande design.
- Kunna väga en organisations affärsmål med användarnas behov
- Vill arbeta nära utvecklare och produktägare.
- Gärna kunskap och erfarenhet från både app och webb.

Du behöver självklart inte pricka in alla punkter ovan, vi söker dig som vill utvecklas! 🌱

## Vad vi kan erbjuda

Vår affärsmodell är enkel: Vi erbjuder bra människor. Då säger det sig självt att vi måste satsa på kunskap. För att Variant i Sverige ska växa och bli heltäckande vill vi att alla ska kunna odla sina intressen. Vill du starta en meet-up om inkluderande design? Eller kicka igång en podcast? Kanske gå på konferenser och prata om ett ämne du brinner för? Bli mentor för studenter? Eller sparra med andra Varianter som har mycket erfarenhet bakom sig? Ja tack! Huset är öppet och i Variant gör vi det som får oss att växa.

Vi vill öka transparensen. Därför har alla som vill möjlighet att delta på säljmöten och påverka vad som händer och inte minst var du kommer att arbeta. Vi har också lagt ut hela vår [personalhandbok](https://handbook.variant.se/) publikt, så vet du vad du kan förvänta dig när du börjar hos oss. Som medarbetare får du varje kvartal bonus, den beräknas på 30 procent av vinsten för varje kvartal och delas ut lika mellan alla anställda. Vi vill investera dig – och hoppas att du vill investera i oss! Variant är nämligen ett medarbetarägt företag där du får möjlighet att köpa in dig om du så önskar. Dessutom är lön inget vi håller hemligt och försöker pressa ner, alla vet vad kollegorna har i lön. Och självklart så är ledningens löner också publika 😉.

Varannan vecka har vi något vi kallar Variantdag. En “innedag” där vi samlas för att utvecklas tillsammans och inte minst träffas, ha roligt och lära känna varandra ännu bättre. Med det sagt är det viktigt för Variant att det ska gynna hela din familj. Vi vill inte ha övertid. Vi underlättar träning – om du väljer att köpa gymkort eller uppgradera din hemmaträning är upp till dig. Vi har en fantastisk handbok att läsa lite mer om det mesta. (Pst, pro-tip: kolla in “Andra fördelar och fördelar”)

Vi ser fram emot att höra från dig. Och vill du veta redan innan vad du kan förvänta dig efter du sänt in din ansökan, kan du läsa mer om [hur vår rekryteringsprocess ser ut](https://handbook.variant.se/#Trinn-i-prosessen).
